---
---
Redovisning kmom03
=========================

Det är ganska knepigt med $di för även om tror man i teorin kan greppa det är det en annan sak fatta det i praktiken. Det är en balansgång. För att man skall greppa syftet behöver sammanhanget vara komplext nog, men för att man skall begripa detaljerna måste det vara tillräckligt överskådligt.

###Nya begrepp

Det var många nya begrepp i kmom:et. Ibland förstår man teorin bättre än praktiken och ibland visar det sig att man i sin programmeringspraxis brukar göra på ett visst sätt, men inte känner till att det hade ett namn (det sista dock ovanligare i mitt fall). Får se om jag lyckas reda ut dem:

*Dependency injection*  handlar om att man skickar in ett objekt som parameter in i en klass och initierar, modiferar o.s.v. objektets parametrar i klassen där det skickades in istället för i objektet självt (slarvigt uttryckt).

*Service locator* är, såsom jag har uppfattat, en sorts sambandscentral eller omlastning. Istället för att direkt ladda in nåt specifikt objekt som behövs för att lösa nån uppgift, går förfrågan via en service locator som länkar till erforderliga resurser. Vilket t.ex. möjliggör att byta ut resursen i fråga till en annan, kanske t.o.m. under exekveringstid genom att bara länka om.

*Lazy Loading* innebär att man läser in tjänster som kanske kommer att behövas och lagrar dem i t.ex. i en array, men man initierar dem först vid behov för att på så sätt spara tid och resurser.

###Andra ramverks motsvarigheter till di

Jag vet inte riktigt. Symfony verkar använda lite olika klasser som injectas beroende på funktion som $route, $request o.s.v. Det finns alltså inte ETT paraplyobjekt med ALLA tjänster i, men jag kanske inte har fattat ordentligt.

###Lösning av uppgiften

Uppgiften var mycket svår och tidskrävande p.g.a. att små-knorrar som blev fel hela tiden. (men av erfarenhet tycker jag att kurserna brukar gå som tyngst någon stans mellan kmom03 och kmom04 hoppas så är fallet även nu).

Jag refactorerade bl.a. genom att bryta ut en curl-klass. Men den gick inte att använda i vädertjänsten för både framtid och dåtid, eftersom det senare krävde parallella requester, vilket min ursprungliga curl-klass inte klarade. Så det fick bli två curl-klasser.

Både nu och tidigare har jag använt ”paraply”-klasser som i sin tur samordnar underklasser. Kanske lite för mycket beroende där, men det blir ändå smidigt i vissa avseenden och för mig ett uppsving mot tidigare då jag brukat lägga min kod lite godtyckligt i modeller, routrar och vyer hejvilt!
P.g.a. allt tidigare strul under kmom:et gjorde jag det ganska enkelt för mig genom att endast lägga en klass (JsonWeather) som di-tjänst. Det funkade, men i skrivande stund har jag inte kunnat testa så mycket jag velat för naturligtvis överskred jag också min dagliga limit hos DarkSky.

###Att jobba med externa tjänster

Det svåraste med den typ av rest-api:er vi använt tycker jag är att analysera hur json-svaren ser ut. Särskilt om de är lite olika i strukturen beroende på förfrågan. Då brukar det bli joxigt att presentera dem i samma tabeller på html-sidan (man vill ju numer inte lägga för mycket intelligens i själva vyen för att hålla sig till MVC). Inkongruensen mellan php och json förbättrar inte heller situationen. Men när man väl fått kläm på det första, är det ett smidigt sätt att få snabb och mycken information jämför med t.ex. select-satser ur nån databas.

###Dagens TIL

Först tyckte jag mig kommit på en superlösning att få till felmeddelanden utan att snubbla med tabeller i vyerna eller använda knepiga exceptions genom att helt enkelt skriva *die(”relevant felmeddelande”)* här och var i programmet om det inte fick önskade gensvar. Glädjen varade bara tills jag skrev testklasserna och inte ens fick testfel utan testprogrammet också bara dog. Det borde jag förstås ha kunnat förutse, men nu har jag i alla fall lärt mig det.

(Jag hoppas att någon dag blir git-hub min TIL, ty jag har inte riktigt koll på det ännu, men har försökt att committa oftare och informativare än tidigare enligt uppmaning)
