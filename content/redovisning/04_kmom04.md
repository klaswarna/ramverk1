---
---
Redovisning kmom04
=========================

###Lyfta ut koden och placera i modul

Det kändes litet som ett riskprojekt, så man fick ta det långsamt och metodiskt för att inte missa nån fil eller mapp. Många saker att tänka på samtidigt. Därutöver fanns några saker som jag inte löst optimalt innan koden lyftes ut och som jag fick fixa till. T.ex. hanteringen av API-nycklar, vissa tvivelaktiga kodtestningslösningar.

Egentligen gick det ganska bra, men när jag bara var någon halvtimme från att skicka in kursmomentet börjar Windows att krångla så jag inte kan logga in på datorn längre och komma åt mitt material. Därför gick ytterligare en dag eller två till att bara installera om alla program sedan kursstarten 2017 på en annan dator och sedan via uttagen hårddisk och Cygwin försöka komma åt och kopiera över filerna. Och sen allt jox med konfigurerande o.s.v. Att detta händer just nu är så klart bara för att jag för första gången (av visserligen andra orsaker) redan ligger mycket efter planeringen. Murphys lag helt enkelt.

###Packagist, GitHub och Composer

När det kom till att publicera och ladda ner mellan github och Packagist gick det förvånansvärt gnisselfritt. Det jobbiga var förstås bara att observera alla fel i koden, rätta till dem, pusha upp dem, ladda ner och testa igen o.s.v.

Det gick t.o.m. gnisselfritt även att följa min instruktion för Composer varefter det hela fungerade. Dock måste jag tillstå att uppmaningen att lägga till css-kod-avsnittet manuellt inte var en jättesnygg lösning. Men jag kom på det för sent och just här och nu prioriterar jag att bli klar före att riskera att röra till allt ytterligare.

###Enhetstestning

När jag skulle enhetstesta modulen bortkopplad från övriga koden i redovisa fick jag betala för gammal lättja. Min fullösning för att populera POST-variabeln funkade inte, men när jag väl ändrat i enhetstesterna efter konstens regler så fick jag hyfsad täckning. Inte riktigt 100% men den kodsnutt som inte genomläses är det som ska ske om vädertjänsten som curlas inte fungerar normalt och det är svårt att fjärrpåverka.
Paketering, moduler och versionshantering

Hos Symfony tycks man ha löst valmöjligheten till att plocka valfria moduler genom att lägga dem i underkataloger till symfony som kan laddas ner composer require symfony/<nånmodul>.

För att uppdatera till nyare version av Symfony moduler behöver man, såvitt jag fattar, endast ändra versionsnumret i composer.json och därefter köra composer update symfony/symfony så uppdateras ALLA moduler på en gång.

###Vilken är din TIL för detta kmom?

Det var mycket som föll på plats under detta kmom. Nu börjar jag fatta hur tjänster som composer egentligen fungerar samt vitsen med versionshanteringstaggandet på github. Tidigare har det för mig bara varit magi respektive svartkonst.
