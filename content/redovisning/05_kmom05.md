---
---
Redovisning kmom05
=========================

###Arbetet med CI-kedjan

Detta var den största pärs sen jag började programmet förra hösten. Jag kände mig som en marsmänniska som kommit till jorden och vill lära sig köra bil. Hen tar massa lektioner och tränar på allehanda manöver med gasen, bromsen, ratten och växelspaken och har god koll på trafiken o.s.v. Men på uppkörningen gick det åt h…. Inget fungerade. Ingen hade nämligen någonsin talat om för marsmänniskan att man måste vrida om nyckeln för att starta bilen. Och har man aldrig sett en bil på sin planet är det näst intill omöjligt att gissa att man skulle göra just så. Har man dock gjort det EN gång är det varken svårt, något man glömmer eller finner värt att ens nämna.

I mitt fall handlade det om att ha koll på exakt vilka konfigurationsfiler som skulle läggas i modulen (.phpcs.xml osv), samt inse att routerklasser knappt låter sig testas om man inte inkluderar i princip allt som modulen skall ligga i, men då blir det ingen modul.

Jag hade missuppfattat i förra kmom att modulen skulle gå att enhetstesta utanför sitt sammanhang.

Men när väl detta insetts och fixats till gick det bra att använda ci-tjänsterna (nästan). Travis och CircleCI småklagade på något om att min php-version var för låg i förhållande till composerfilens requirements. Jag fattade emellertid inte vad det syftade på. Min lokala version var tillräcklig och vilken version de externa tjänsterna har, kan väl inte jag påverka?

###Favorittjänst och kodkvalitet

Tjänsten jag gillade bäst var helt klart Scrutinizer. Väldigt cool. Jag fick massa förslag på förbättringar, mycket slarvfel t.ex. kodsnuttar som aldrig kommit att användas m.m. Hade jag inte legat så mycket efter hade jag fixat till mycket av det, men det får bli en annan gång.
Hur som helst fick jag A på alla mina klasser och ett samlat betyg på 9,69 av Scrutinizer, trots femtioelva förslag på kodförbättringar. Man får väl hålla isär begreppen helt enkelt, annars blir det knepigt att förstå.

###Ändringar i modulen

Det nämndes i förbigående på föreläsning04 något om skillnad i enhetstestning och systemtestning. Jag hade gjort fel redan sedan kmom01. Jag började då med att testa routerna och när jag oväntat i det närmaste fick 100% kodtäckning på all kod trodde jag mig ha lyckats hyfsat bra och såg inga skäl till att skriva fler enhetstester för enskilda klasser. Men när routerna som genererar vyer inte gick att enhetstesta med modulen bortkopplad (eller i alla fall lyckades inte jag med det hur många tjänster jag än inkluderade i modulen) fick jag skriva nya testfall för klasserna mer separat för att täcka åtminstone alla icke-routes-klasserna.

###CI-kedja populära ramverk

Jag tittade på Symfony, Laravel och Codelgniter. Av dessa hade endast Laravel uppvisade badges på github. Det använde travis och fick godkänt och hade många testfall, men jag lyckades inte få någon uppgift om kodtäckning.

###Dagens TIL?

Enhetstester skall göras underifrån.
