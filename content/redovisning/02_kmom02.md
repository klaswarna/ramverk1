---
---
Redovisning kmom02
=========================

###MVC

Begreppet är nytt för mig som ord när jag läste om det i den hänvisade artikeln samt lite andra länkar, men jag har i tidigare kurser (och i vissa egna projekt) använt mig av snarlika konstruktioner där vyer ligger på en plats, programlogik på en och slutligen finns ett ställe som kontrollerar routes och ser till att skicka runt rätt saker för slutanvändaren. Den strukturen innehåller förstås många fördelar. Man vet var man skall leta för att hitta och var man skall trycka in ny kod beroende på syftet med den.

###SOLID

Ett litet knepigare och abstraktare begrepp. När jag såg föreläsaren prata om det på PHP UK Conference från Youtube kan jag visserligen förstå idén med det han säger. Men min erfarenhet av programmering i mycket komplexa system är obefintlig. Därför blir det svårt att fullt ut ta till sig av visdomsorden. Men något fastnar, som gör att man kan tänka på ett visst sätt innan man sätter igång och i takt med att man stöter på problem faller det andra på plats så småningom.

I korthet och utan att gå in på några som helst detaljer handlar solid om att bygga sin kod efter vissa principer som gör den enkel att begripa, använda och utöka genom att bl.a. dela in sin kod i moduler så mycket som möjligt och hellre komponera komplexa funktioner av små moduler än att bygga något stort och försöka ändra i det när behoven ändras. I praktiken handlar det mycket om att använda arv, klasser och interface enligt vissa föreskrivna förhållningssätt.

###Designmönster

Jag har tidigare under kursens gång stött på begrepp som DRY - don’t repeat yourself, att det är smartare att skapa funktion eller liknande om liknande kodavsnitt används på flera ställen i koden och YAGNI – you ain’t gonna need it, som jag förstår det en avvägning att inte göra koden onödigt ”framtidskompatibel” (som motvikt till tankesättet att ibland göra det på bekostnad av mer än nödvändig kod för stunden).

###Synade ramverk

Jag tittade på Symfony. Framförallt på hur routandet var löst och tyckte det var intressant hur man kunde ha huvudrouter som en klass och efterhängande delar av URL kunde bli parameter att skicka in i en funktion utan att man behövde skriva nåt med request eller liknande.

###Idag lärde jag mig

Att valideringsprogrammen inte gillar att man skapar klasser med statiska metoder och konsekvent refererar till dessa i stället för att skapa lokala instanser i koden.
