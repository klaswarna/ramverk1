---
---
Redovisning kmom06
=========================

###anax/htmlform-modulen och liknande

anax/htmlform verkar vara en smidig lösning för att fånga upp och bearbeta användardata och dirigera rätt beroende på innehållet. Ett förfarande som annars brukar ta rätt mycken kodskrivartid i anspråk, trots att det är ganska stereotypt och ointressant i programmeringslogiskt avseende. Så kan använda förenklingar där så är det välkommet.
Såvitt jag förstod finns liknande klasser i t.ex. Laravel för att fånga upp och kontrollera inkommande formulär, men det var lite svårt att sätta sig in i. Förmodligen bleve det lättare sett i ett sammanhang.

###Active record och liknande

Tycker att det verkar vara skitsmart och ganska intuitivt sätt att kombinera relationsdatabas med objekthantering. Båda fenomenen brukar framställas som optimerade standardkoncept som kommit för att stanna, men de är i sina grundformer inte kompatibla. Detta blir ett sätt att lösa det problemet. Men kanske tar det tid i anspråk att läsa in alla objekt som inte skulle behövas om informationen som sådan bara behövs som en tabell.

Laravel verkar ha en lösning som är snarlik den i anax/htmlform, men kanske lite mer lik ren SQL-kod. Det verkar i vilket fall som också underlätta bryggan mellan objektorientering och relationsdatabasförfarande

###Scaffolding

Begreppet hörde jag först talas om för några veckor sedan, även om jag kanske stött på principen tidigare. Lite som att baka pizza där man vecklar ut degen från en konservburk. Det går snabbt, smidigt och smakar helt ok för de flesta och det roligaste och mest påfallande för en pizza är ju inte själva degen utan vad som läggs ovanpå och det står en fritt att komponera. Smart lösning med andra ord.

Men på samma sätt som med pizzan kan scaffolding bli osmidigt eller oanvändbart om man har speciella önskemål om grundstrukturen / degen. Dessutom kan det kanske medföra att man blir lat som kock / programmerare och inte riktigt har koll på råvarorna.

Och lite knepigt är det, att ha koll på allt som skapas, vad som är statiskt, vad man kan påverka.

Laravel verkar använda scaffolding till framförallt javascript på front-end-sidan. Där man därvia erbjuds en snabbinstallation av grundfunktioner.

###Att jobba med enhetstestning vid scaffoldning

Det här med enhetstestning som bygger på att enheterna körs i sitt sammanhang är knepigt när det kommer till scaffolding, moduler och liknande. Det fick jag inte minst uppleva i kursmomenten där vi lyfte ut moduler.

Jag har hört talas om begrepp som att ”mocka” men jag VET inte mycket om hur man gör det i verkligheten. Jag försökte att börja testa klasserna i det som scaffoldats fram i kmom06, men lyckades inte utan att databasen påverkades. Därför tvingas jag ta bort dessa och undlåta att lägga till nya testfall tills jag satt mig in mera i detta.

###Dagens TIL?

Svårt att peka på enskild sak denna gång, men detta kursmoment vidgade generellt vyerna för hur scaffolding fungerar samt hur man kan länka databaser och objekt. Det var ingen nackdel att det inte var så mycket ren programmering i kursmomentet (frågan lyftes i föreläsningen). Man lärde sig ändå mycket. Bra övningsuppgifter.
